# DIE JAWOORD IS UIT

Die Jawoord is uit, in die huwelikskuit

seil jy, liewe Bruid, seil jy nou;

as stormwinde kom en die skuitjie val om,

ag! mag dit jou nooit nie berou!

Ag! Mag dit jou nooit nie berou!

Ag! Mag dit jou nooit nie berou!

As stormwinde kom en die skuitjie val om,

ag! mag dit jou nooit nie berou!


Geheg is die band met hart en met hand;

die bruidegom is tog so bly;

sy hart is gerus, hy gee haar 'n kus--

die bruidjie so lief aan sy sy!

Die bruidjie so lief aan sy sy!

Die bruidjie so lief aan sy sy!

Sy hart is gerus, hy gee haar 'n kus--

die bruidjie so lief aan sy sy!


Geluk, man en vrou, dit wens ons jul nou;

geluk, julle twee bymekaar!

'n Lied en 'n lag op die huweliksdag

en 'n glasie omhoog op die paar!

'n Glasie omhoog op die paar!

'n Glasie omhoog op die paar!

'n Lied en 'n lag op die huweliksdag

en 'n glasie omhoog op die paar!

