# EK WIL NOG TREK

Ek wil nog trek tot op my oudag toe,

Die Trekkerslewe maak my fris

En sterk in elke spier en lid.

Ek wil nog trek tot op my oudag toe,

Nog twintig, dertig, veertig, vyftig,

Sestig, sewentig jaar.


En as my hare wit is

Soos die sneeu daar op die berg,

En as my rug al krom is

En my kierie soek die pad.

En sien my oog nie helder meer

Die sonlig soos die jeug,

Dan sal my hart nog Koers Hou

Op Suid-Afrika se pad.


Ek wil nog trek tot op my oudag toe,

Die Trekkerslewe maak my fris

En sterk in elke spier en lid.

Ek wil nog trek tot op my oudag toe,

Nog twintig, dertig, veertig, vyftig,

Sestig, sewentig jaar.

