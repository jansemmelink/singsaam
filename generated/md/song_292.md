# WAT MAAK JY MET 'N SNYWOND

Wat maak jy met 'n snywond?

Jy druk die snyplek vas.

Wat maak jy met 'n skuurwond?

Mooi skoon moet jy dit was.

'n Brandwond moet jy vinnig

in koue water hou.

As jy nog niks van noodhulp weet nie,

Leer dit gou-gou-gou!


'n Ietsie in die oog, of 'n ietsie in die oor?

Ag, maak dit liewer toe,

Laat 'n grootmens daarvan hoor.

'n Ietsie in die neus? Blaas!

Met eenkant toegehou.

As jy nog niks van noodhulp weet nie,

Leer dit gou-gou-gou!


En sÃª nou daar's 'n slang

Of 'n kwaai ou skerpioen?

Wel, as jy in die veld stap,

Dan dra jy liefs 'n skoen.

Maar byt die ding jou tog, man,

Wat maak 'n mens dan nou?

As jy nog niks van noodhulp weet nie,

Leer dit gou-gou-gou!

