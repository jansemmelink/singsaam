# LENTE IN DIE BOLAND
## (Koos Kombuis)

Daar's 'n dorpie wat ek ken

daar tussen die blou berge

En die lower van die eike oor die straat

Dis die land van Adam Tas

en Simon van der Stel

Waar die mense van Gauteng

soos die Capies kan leer praat

Dis daar waar ek geswot het,

ek het daar leer skryf en lees

Maar die meeste van die tyd

was ek in 'n party gees

Wie kan die werk verstaan,

wie kan die drank weerstaan

As die onderdorp jpou roep

vir 'n groot, groot fees

Koor

Dit was lente in die boland,

in ons mees gesuipte jaar

Daar was Tassenberg in elke glas,

al die hormone het baljaar

Stellenbosch was niemandsland,

eksamens ook net om die draai

Maar ons was jonk gewees

en ons was dronk gewees

Die hele lewe was 'n bring en braai


In die Akker en Die Dros

het ons oor naweke gedrink

en vir vriende en mooi meisies

hulle glase vol geskink

Na die riviertjie by Die Laan

het ons al steierend gegaan

om te kafoefel en te vry in die lig van die maan

Ek het haar daar ontmoet,

sy was so oulik en so soet

Die nooentjie van my drome, ja, dis waar

Nou woon ons in 'n huisie,

maar ek onthou nog daardie wysie

Van die gejol en die gefuif van ons beste jaar

Koor

Dit was lente in die boland,

in ons mees gesuipte jaar

Daar was Tassenberg in elke glas,

al die hormone het baljaar

Stellenbosch was niemandsland,

eksamens ook net om die draai

Maar ons was jonk gewees

en ons was dronk gewees

Die hele lewe was 'n bring en braai

