# NIMMER GAAN 'n NASIE ONDER

Nimmer gaan 'n nasie onder

As ons in gedagt'nis hou :

Al die adel, al die wonder

Van sy mannemoed en trou.


Trots die wêreld se misnoë

Trek ons vol vertroue voort;

Ons is kinders van die Groot Trek,

Nasie enig in sy soort.


Ons het hier 'n plig en strewe

In ons land Suid-Afrika,

Wat ons dien deur heel ons lewe

Soos ons volk dit van ons vra.


Hou dan Koers, ons mag nooit weifel,

Laat ons fakkels helder brand,

Dat ons nasie nooit sal twyfel

Aan die toekoms van ons land

