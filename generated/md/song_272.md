# TUSSEN TREINE

Ek wonder wat van jou geword het

Jy wat nog so by my spook

Ek weet net ons het die vuur gemaak

Die wêreld aan die brand gestook


Nou is die nagte soveel stiller

Die dae eis hul eie tol

Maar ons twee was die wilde wind se blare

Ons kaartjies lê die hele wêreld vol

Tussen treine, tussen stasies

Lê daar basies net die leë spore

Tussen treine, tussen stasies

Lê die leë spasies van die onskuld nou verlore


Nou vra ek waar het alles begin

Die ding van los wees voor die wind

Onthou jy ook die rook die yster

Die lig wat in die verte blink


Dan dink ek terug aan soveel dae

Soveel stawe op die spoor

Ja, daar was voorheen 'n tyd van treine

Waar en wanneer het ons dit verloor


Tussen treine, tussen stasies

Lê daar basies net die leë spore

Tussen treine, tussen stasies

Lê die leë spasies van die onskuld nou verlore


Elke keer was dit 'n afskeid

Maar elke keer weer 'n begin

'n Honderd haltes langs die spoor

Elke stasie het sy eie skim


Miskien het ek verleer om te kyk

Jy bepaal jou eie baan

Soms sien ek die skadu van jou spieëlbeeld

As spieëls verbrokkel voor die maan


Tussen treine, tussen stasies

Lê daar basies net die leë spore

Tussen treine, tussen stasies

Lê die leë spasies van die onskuld nou verlore

