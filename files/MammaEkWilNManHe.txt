MAMMA EK WIL ‘N MAN Hê

Mamma, ek wil ‘n man hê!
Watse man my liewe kind?
Wil jy dan ‘n Fransman hê?
Nee, Mamma, nee!
‘n Franse man die wil ek nie,
Want “parle vous” verstaan ek nie.
Dit is my plesier, met die Boerjongkêrels hier!

Mamma, ek wil ‘n man hê!
Watse man my liewe kind?
Wil jy dan ‘n Hollander hê?
Nee, Mamma, nee!
‘n Hollander die wil ek nie,
Want klompe dra die kan ek nie.
Dit is my plesier, met die Boerjongkêrels hier!

Mamma, ek wil ‘n man hê!
Watse man my liewe kind?
Wil jy dan ‘n Duitser hê?
Nee, Mamma, nee!
‘n Duitse man die wil ek nie,
Want Schweinefleisch dit lus ek nie.
Dit is my plesier, met die Boerjongkêrels hier!

Mamma, ek wil ‘n man hê!
Watse man my liewe kind?
Wil jy dan ‘n Boerseun hê?
Ja, Mamma, ja!
‘n Boereseun die wil ek hê,
In ‘n Boer se arms wil ek lê.
Dit is my plesier, met die Boerjongkêrels hier!
