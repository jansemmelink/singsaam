DORSTYD
Oom Jan sny koring op die land,
Dis geel en lyk soos goud,
Hy tel sy sente oor en oor,
As hy die dorsmasjien hoor.
Lekker sjakka, sjakka doef,
Kwarra doef sjoef doef.
Lekker sjakka, sjakka, doef, sjoef, doef.
En die koring rol en die sakke word vol
En ons oompie glimlag breed.
O, tie-re-ta, o, tie-re-ta.
Die tannie met die kappie 
bring sy koffie na die land.
Bring sy koffie na die land.

Ag dankie vrou gee tog maar gou,
Die oes lyk nie te sleg.
Jy kan vir Pietman klere koop,
Vir jou 'n nuwe kerkhoed.
Lekker sjakka, sjakka doef,
Kwarra doef sjoef doef.
Lekker sjakka, sjakka, doef, sjoef, doef.
En die koring rol en die sakke word vol
En ons oompie glimlag breed.
O, tie-re-ta, o, tie-re-ta.
Dis dorstyd in die Boland 
en die boere is so bly.
Ai, die boere is so bly!
