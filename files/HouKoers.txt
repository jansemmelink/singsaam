HOU KOERS

As die lente oor die velde
in 'n asem groen ontwaak
leer en speel ons in ons eie
word die toekoms oopgemaak.
Om die kampvuur in die stiltes
weef ons drome in die wind
strek ons uit na horisonne
sal die hoop ons saam verbind.
KOOR
Hou koers!  Hou koers!
Deel die liefde vir ons land.
Hou koers!  Hou koers!
Pluk die toekoms vat my hand.

VERKENNERS :
As die son se môreklanke
Saggies in my oor kom lê
Kies my voete wandelpaaie,
Weet ek wat my siel wil hê.
Oor die vlaktes, deur die ruimtes,
Lê my spore ankervas,
Volg ek bly my volk se roetes
Met geloof se klein kompas
KOOR
Hou koers!  Hou koers!
Deel die liefde vir ons land.
Hou koers!  Hou koers!
Pluk die toekoms vat my hand.

VOLWASSENES :
As die somer in sy glorie
My op tenger halms rig,
Reik my hand in diepe ootmoed
Na die sekel van my plig.
Erf my kennis, leef my vreugde,
Volg die sterre in hul baan,
Voel die polsslag van die lewe,
Loof die Bron van ons bestaan.
KOOR
Hou koers!  Hou koers!
Deel die liefde vir ons land.
Hou koers!  Hou koers!
Pluk die toekoms vat my hand.
