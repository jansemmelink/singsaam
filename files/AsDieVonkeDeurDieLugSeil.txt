AS DIE VONKE DEUR DIE LUG SEIL

As die vonke deur die lug seil, lug seil,
En die vlamme knetter spring,
Of as wolke deur die blou peil, blou peil,
Stap ons maats dan saam en sing.
Stap ons saam en stap ons saam
 en stap ons saam en sing.
Stap (ons saam) ons saam 
en stap (ons saam) ons saam
En stap ons saam en sing.

Lag die jeug nog in ons harte, harte,
Trek ons saam die toekoms in;
Trekkers ken geen tyd vir smarte, smarte;
Trek ons saam die toekoms in,
Trek ons saam, ja, trek ons saam, 
ja, saam die toekoms in.
Trek (ons saam) ons saam, 
ja, trek (ons saam) ons saam,
Ja, saam die toekoms in.

Ewig leef vir ons die uurtjies, uurtjies;
Kole gloei en ketel kook.
Rustig, eensaam om ons vuurtjies, vuurtjies;
Worsie sis en kole rook.
Ewig vry, ja, ewig bly die Trekkerslewe vry.
Ewig (ewig vry) vry, ja, ewig (ewig bly) bly,
Die Trekkerslewe vry.
