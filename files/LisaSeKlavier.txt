LISA SE KLAVIER (Koos Kombuis)

Ek het ‘n vriendin ver by die blou see
Teen die hang van Tafelberg, as die son sak, 
speel sy die mooiste melodiëe
Haar vingers ken die pad 
opgesluit in wit en swart
Die klavier se grootste vreugde, 
hartseer en verlange, 
verstaan die hart se diepste smart

Koortjie: (x2)
Ja, die hele wereld word stil, 
en luister in die donker uur
Na die naggeluide van Lisa se Klavier

En Lisa kan nie ophou 
as sy eers begin het nie,
En sy laat my nooit huistoe loop of afskeid 
neem voor my laaste sigaret nie
Ek staan op haar balkon, 
ek drink haar appelkoostee
Kyk uit na Kaapstad in die nag, 
die liggies, en die swart, swart see

Koor (x2)
Ja, die hele wereld word stil, 
en luister in die donker uur
Na die naggeluide van Lisa se Klavier 

En onder op die sypaadjie, 
sien ek die bergie en sy maat
Staan op en opkyk ver na bo, 
vannuit die vullis van Oranjestraat
Hul ken al lank die klanke 
wat uit haar woonstel stroom
Lank na twaalf, met die deure oop, 
al moan die bure ookal hoe,
Word Lisa elke boemelaar se droom
Koor
Ja, die hele wereld word stil, 
en luister in die donker uur
Na die naggeluide van Lisa se Klavier
