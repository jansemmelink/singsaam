WAT MAAK OOM KALIE DAAR

Wat maak Oom Kalie daar!
Wat maak Oom Kalie daar!
Oom Kalie maak hom klaar vir trou
Met Mietjie die kwaai jong weduvrou.
En sy is vir hom klaar.

Wat maak Nig Mietjie daar?
Wat maak Nig Mietjie daar?
Nig Mietjie dra 'n rooi sisrok
En onder die rok 'n handsambok
Oom Kalie dra 'n blaar.

Wat maak oom Kalie daar?
Wat maak oom Kalie daar?
Hy's besig om hom vet te smeer,
En sweer: so nooit as nimmer weer
Hy's met Nig Mietjie klaar.

Wat skree Nig Mietjie daar?
Wat skree Nig Mietjie daar?
"Oom Kalie," skree sy,
"Kom tog weer
My hartjie is tog al te seer,
Nog seerder as die blaar."

Wat maak die twee nou daaar?
Wat maak die twee nou daar?
Oom Kalie steek 'n stywe dop,
Nig Mietjie slaan met die handsambok,
En goed kom hulle klaar.
