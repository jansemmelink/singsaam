MORSJORS

Ons het die mooiste land in die hele wêreld
Kom ons hou dit aan die kant, almal saam.
As jy ooit ‘n morsjors kry 
loop tog nie by hom verby
Wys hom waar die asblik staan.
KOOR
Morsjors tel op hou papiere,
Morsjors waar is jou maniere,
As jy hier wil woon, hou die plek dan skoon
Anders kom trap ek op jou toon.

Kyk hoe die pawiljoene lyk 
na die rugbywedstryd
Dis naar hoe die gedoente lyk, agge nee
Oral lê papiere rond, 
koeldrankblikkies op die grond
Morsjors en sy maats alweer.
KOOR
Morsjors tel op jou papiere,
Morsjors waar is jou maniere,
As jy hier wil woon, hou die plek dan skoon
Anders (pas op vir jou)
Anders (ek kyk vir jou)
Anders kom trap ek op jou toon.
