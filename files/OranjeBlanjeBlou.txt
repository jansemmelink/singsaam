ORANJE-BLANJE-BLOU

Die Hoogland is ons woning, 
die land van son en veld,
Waar woeste vryheidswinde waai 
oor graf van meen’ge held.
Die ruimtes het ons siel gevoed, 
ons kan geen slawe wees,
Want vryer as die arendsvlug, 
die vlugte van ons gees.
REFREIN
Dis die tyd, dis die dag, 
om te handhaaf en te bou.
Hoog die hart, hoog die vlag, 
ons Oranje-blanje-blou.
Ons gaan saam die donker toekoms in
Om as een te sneuwel of oorwin,
Met ons oog gerig op jou, 
ons oranje-blanje-blou

Die ruwe bergereekse 
staan hoog teen awendlug,
soos gryse ewighede wat 
versteen, verstyf in vlug.
En stewig soos die grou graniet 
ons Boeretrots en -trou,
Die fondament waarop ons hier
‘n nuwe nasie bou.
REFREIN
Dis die tyd, dis die dag, 
om te handhaaf en te bou.
Hoog die hart, hoog die vlag, 
ons Oranje-blanje-blou
Ons gaan saam die donker toekoms in
Om as een te sneuwel of oorwin,
Met ons oog gerig op jou, 
ons oranje-blanje-blou!

Die God van onse vaders
Het ons hierheen gelei,
Ons dien sy grootste skeppingsplan, 
solank ons Boere bly.
Ons buig ons hoof voor Hom alleen; 
en as Hy ons verhoor,
Omgord ons bly die lendene:
Die toekoms wink daar voor.
REFREIN
Dis die tyd, dis die dag, 
om te handhaaf en te bou.
Hoog die hart, hoog die vlag, 
ons Oranje-blanje-blou
Ons gaan saam die donker toekoms in
Om as een te sneuwel of oorwin,
Met ons oog gerig op jou, 
ons oranje-blanje-blou.
