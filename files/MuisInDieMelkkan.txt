MUIS IN DIE MELKKAN

Ons't baie koeie swart en bont
Ons drink baie koeimelk dis gesond
Eendag kom ek in die kombuis
En in die melkkan swem 'n muis.

Die muis swem in die melkkan
Die muis swem in die melkkan
Die muis swem in die melkkan
Toe gooi ek die swart kat in.

Die swart kat jaag die muis rond
Die swart kat jaag die muis rond
Die muis swem in die melkkan
Toe gooi ek die bulhond in.

Die bulhond jaag die swart kat
Die swart kat jaag die muis rond
Die muis swem in die melkkan
Toe skop ek dit alles om.

Die melk loop op die grond rond,
Die melk loop op die grond rond
Die melk loop op die grond rond
Toe vee ek dit alles op.
