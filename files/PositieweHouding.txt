POSITIEWE HOUDING

‘n Positiewe houding
maak alle laste lig,
en voor my vasberadenheid
moet elke vyand swig.
Ek weet mos wat ek werd is,
ek weet mos wat ek kan, JA!
KOOR:
Ek lewe my lewe, niks kry my ooit onder nie.
Kom lekker probleme, ek sal julle wys

Die Heer het my geskape,
Met liggaam na Sy beeld,
En net soos ander mense,
Is ek met verstand bedeeld,
Hoe ek die twee gebruik,
Dit moet ek self besluit,
KOOR
O, ek lewe my lewe, Niks kry my ooit onder nie
Kom lekker probleme Ek sal julle wys.

My liggaam hou ek fiks dan
En wakker my verstand,
‘n Doelgerigte burger
Word ek vir my Vaderland,
Gereed vir die wat lewe bring
Sal ek my man kan staan,
KOOR
O, ek lewe my lewe, Niks kry my ooit onder nie
Kom lekker probleme Ek sal julle wys.
