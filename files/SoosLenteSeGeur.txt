SOOS LENTE SE GEUR

Soos lente se geur en die bloeisels se kleur
Die jeug in sy liefde ontbrand,
So smee ons tesaam in die Trekkers se naam
Die trou van ons Staatmakerband.

REFREIN
Getrou aan ons volk en ons land,
Gee ons aan elkander die hand;
Na hoogtes te streef, met geesdrif te leef,
Soos Staatmakerywer ons dra!

Ons vriendskap sal duur 
selfs na skeiding se uur,
Want Staatmakergees bly ons by.
Ons twee het gevind wat ewig sal bind;
Ons groet jul in liefde wat bly.
REFREIN
Getrou aan ons volk en ons land,
Gee ons aan elkander die hand;
Na hoogtes te streef, met geesdrif te leef,
Soos Staatmakerywer ons dra!
