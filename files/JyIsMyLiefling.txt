JY IS MY LIEFLING


Jy is my liefling en ek is so bly,
Ja, die tyd is verby en jy wag nou vir my.
Daar by jou woning sien ek weer die lig
En ek weet jy, my liefling, is terug.

As die maan opkom oor die velde
En die sterretjies skyn in die lug.
Dan voel ek so lief vir die wêreld,
O, ek weet my liefling is nou terug

Jy’t my gekierang 
Chris Chameleon

Jy’t my gekierang dolie
Jy’t my gefop
My hart o appelliefie
Verdroë in sy dop
Die predikant se agge nee
My ma sê agge gwaan
My ouma dink weg wêreld
Waar kom ons hulp vandaan

Koor:
Al gee ek jou die dagbreek
Se rooiwang-vy
Jy’t laasnag – o my attatjie
Met ‘n ander man gevry

Maar dolie bokkie baby
Jy’t my verstoot
Al maak ek ook my daggie
Nes kuiens vir jou groot
My brakhond en my mak uil
Tjank groot en wyd
Maar dolie bokkie baby
Ons tjank een woord altyd

Koor:
Al gee ek jou die dagbreek
Se rooiwang-vy
Jy’t laasnag – o my attatjie
Met ‘n ander man gevry

JY, JY IS MY KLEIN HARTEDIEF

Jy, jy is my klein hartedief,
Jou, jou, het ek so lief.
Jy, jy laat my so treurig voel,
Weet tog hoe goed ek bedoel;
Ja, ja, ja, ja,
Weet tog hoe goed ek bedoel.

Jy, jy kan soms so tergsiek wees,
Ja, so wankel van sin;
Jy, jy kan soms vergerg ook wees,
Weet tog dat ek jou bemin.
Ja, ja, ja, ja,
Weet tog dat ek jou bemin.

En, en is ek daar ver alleen,
Dan, dan dink ek aan jou.
Hoe, hoe trek jy my dan hierheen
Tot ek dit langer nie hou.
Ja, ja, ja, ja,
Tot ek dit langer nie hou.
