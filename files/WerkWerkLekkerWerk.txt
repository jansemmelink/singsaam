WERK! WERK!

Werk! Werk! Lekker werk!
Arbeid adel, werk maak sterk.
Vele hande, ligte werk :
Ons is nou-nou klaar, ja!

Reën en wind of brand en ramp,
Baie kreun en bietjie kramp;
Hier 'n stoot en daar 'n stamp:
Kom ons hou 'n spankamp!

Werk! Werk! Lekker werk!
Arbeid adel, werk maak sterk.
Vele hande, ligte werk :
Ons is nou-nou klaar, ja!

Hou die paal vas! Trek die tou!
Slaan die pen in, gou-gou-gou!
Tien vir my en tien vir jou:
Kyk daar staan ons tent nou.

Werk! Werk! Lekker werk!
Arbeid adel, werk maak sterk.
Vele hande, ligte werk :
Ons is nou-nou klaar, ja!

Hou vergad'ring, praat-praat-praat;
Smôrens vroeg tot sawens laat.
Kyk hoe sit ons hier en gaap:
Ons wil nou gaan slaap-slaap!
