BLOUBERG SE STRAND 
(Laurika Rauch)

Die golwe weet waar breek die branders
hulle dink hulle's vry
Die wolke wentel in die hemel
maar op die winde moet hul ry.
Dis vroeg in die dag op Blouberg se strand,
Die wind gaan nog waai die son gaan nog brand
Maar dis koel na die lang nag en ons groet die dag.

Koor:
Goeie môre my sonskyn goeie môre my kind
Kom ons draf langs die strand 
kom ons ry op die wind
Die sand sal ons skroei en die strale sal brand (oe-oe)
Maar dis vroeg in die dag 
op Blouberg se strand

Daar is witgekalkte huise en ou Tafelberg
Daar is hengelaars met stok en hoed
Wat vroeg visse terg
My pa sê "My kind, 
ons moet swartmossels vind.
Ons is lief vir die see, ek is lief vir my kind."
Ja, dis koel na die lang nag 
en ons groet die dag.

Koor:
Goeie môre my sonskyn goeie môre my kind
Kom ons draf langs die strand 
kom ons ry op die wind
Die sand sal ons skroei en die strale sal brand (oe-oe)
Maar dis vroeg in die dag 
op Blouberg se strand
