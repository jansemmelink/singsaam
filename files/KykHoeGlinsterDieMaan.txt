KYK HOE GLINSTER DIE MAAN (L Rauch)

EK HET IN MY KINDERJARE 
VAS GEGLO IN KERSFEESVADER
IN WERKLIKHEID RY HY MOS MET 'N SLEE
MAAR HIER STAP HY DEUR DIE MIELIES, 
MET 'N STREEPSAK EN 'N KIERIE
EN MY BOETIE VRA,
 "BOER HY BY CLOCOLAN?" 
KOOR
WAAR IS JOU RENDIER EN SILWER SPORE?
WAAR IS ONS DROME VAN GISTERAAND?
VLIEG OOR DIE BOME MET MY DROME
KYK HOE GLINSTER DIE MAAN 

DIE WINDE VAN DIE WINTER 
HET MY KINDERHART ONTNUGTER
EK EN BOETIE KRY 'N ROOI JAS IN DIE LAAI
JONK VAN JARE, OUD VAN DAE,
 HUIL EK HARTSEER IN MY KAMER
WANT DIE FANTASIE HET 
SOOS 'N DROOM VERDWYN 
KOOR
IN 'N BRIEF VAN LATER JARE, 
SKRYF EK "LIEWE KERSFEESVADER
ELKE MEISIE HET 'N SPESIALE WENS
VIR 'N MAN SO SOET SOOS SUIKER, 
MET 'N MOTOR SONDER DUIKE
EN SOEN HY JOU DINK JY DIS NET 'N DROOM" 
KOOR
EK STAP TOE OP 'N AAND LAAT, 
MET 'N KÊREL UIT DIE VRYSTAAT
AL BESTUUR HY 'N OU BAKKIE, 
SÊ EK "KERSFEESVADER, DANKIE!"
WANT AL SY SOENE IS SOOS SUIKER, 
EN IN SY HANDE 'N DIAMANT
VLIEG OOR DIE BOME MET MY DROME
KYK HOE GLINSTER DIE MAAN 

HIER'S ONS KINDERS OM DIE BOOMPIE, 
HULLE WAG NOU VIR DIE OOMPIE
MY DOGTERTJIE IS NET 'N BIETJIE BANG
MAAR HY STAP SOMMER UIT DIE BRANDERS, 
JA DIE TYE HET VERANDER
MY SEUNTJIE VRA, "WOON HY IN JEFFRIESBAAI?"

KOOR
