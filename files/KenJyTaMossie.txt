TA' MOSSIE

Koor:
Ken jy Ta' Mossie se sakkie, sakkie, sakkie boeredans?
Ken jy die plaaspad se uitdraai by waenhuiskrans?
Ken jy Ta' Mossie se sakkie, sakkie, sakkie boeredans?
La la la la la la la la la ens.

En die donkielonge huil op ou Langpiet se skoot,
Die traporrel skree en die oge word groot.
En as ou oom Stefaans sy viool begin stem
En ta' Fien druk Oupa Frans in 'n stywelyf klem.

Koor

Die ou konsertina speel 'n lekker vastrap.
In die hoek op die sleepwa is die braaivleis en pap.
En die tannies en die omies skoffel deur dagbreek toe.
En die misvloer blink vanaand en ons skree balke toe

Koor
