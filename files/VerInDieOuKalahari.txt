VER IN DIE OU KALAHARI

Ver in die ou Kalahari
daar sing die boere so:
"Gee my die ou Kalahari,
die ou Kalahari bo!"

Wyd lê die eindlose vlaktes,
kameeldoringboom en sand,
eensame, vreedsame wêreld -
dis ons Kalahariland!

Sonbesies sing in jou bosse
die hittige son te versmaai,
Rooi Afrikanerosse
sien jy om elke draai.

Ver in die ou Kalahari
tot daar by die Malopo -
gee my die ou Kalahari,
die ou Kalahari bo!

Sonbesies sing in jou bosse
die hittige son te versmaai,
Rooi Afrikanerosse
sien jy om elke draai.

Ver in die ou Kalahari
tot daar by die Malopo -
gee my die ou Kalahari,
die ou Kalahari bo!
