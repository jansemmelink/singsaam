BOEREPLAAS EN OUERHUIS

Boereplaas en ouerhuis.
Waar was ek nog ooit so tuis?
Nou's dit net herinnerings soet,
Deur my hart loop swerwersbloed.
Swerwersbloed loop deur my hart,
Vuur my aan om koers te vat,
Vreemde veld moet ek verken,
Swerwersbloed het my gewen.

Dorpie mooi in 'n groen vallei,
Hier sou ek nou graag wil bly,
Hiersou ek my huis wou bou,
Maar ek weet, ek praat te gou.
Swerwersbloed loop deur my hart,
Vuur my aan om koers te vat,
Vreemde veld moet ek verken,
Swerwersbloed het my gewen.

Eens het ek my liefd' gevind,
Deur haar hare speel die wind,
Ogies bruin, haar mond 'n roos,
Ag, hoe sou ek haar ooit kon troos?
Swerwersbloed loop deur my hart,
Vuur my aan om koers te vat,
Vreemde veld moet ek verken,
Swerwersbloed het my gewen.

Nooientjie lief, probeer verstaan,
Het jou lief, maar ek moet gaan,
Soentjie teer op lippies soet,
In my hart kop swerwersbloed.
Swerwersbloed loop deur my hart,
Vuur my aan om koers te vat,
Vreemde veld moet ek verken,
Swerwersbloed het my gewen.
