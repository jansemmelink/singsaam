Keurspel 5 – Alibama/Sweep/Perd

 
Daar kom die Alibama,
Die Alibama die kom oor die see,
Daar kom die Alibama,
Die Alibama die kom oor die see.
Nooi, Nooi, die rietkooi Nooi,
Die rietkooi is gemaak.
Die rietkooi is vir my gemaak
Om daarop te slaap.
Nooi, Nooi, die rietkooi Nooi,
Die rietkooi is gemaak.
Die rietkooi is vir my gemaak
Om daarop te slaap.
Die Alibama, die Alibama,
Die Alibama kom oor die see.
Die Alibama, die Alibama,
Die Alibama kom oor die see.

Die sweep het geklap en die wawiele draai
Al agter die rooispan aan.
Ons hart is swaar, die skeiding is daar
Van die plaas waar ons tuiste staan.
Trek oor die vlakte en trek oor die rand
Stadig nou! Briek aandraai!
Hotagter! Haaragter! Vat nou die wa!
Geluk lê net om die draai!
Uitspan vanaand, Uitspan vanaand,
Uitspan op Mooifontein!
Hotagter! Haaragter! Vat nou die wa!
Geluk lê net om die draai!

O, ek het ‘n perd, ‘n blink vosperd
Met ‘n splinternuwe saal,
En ek klim op my perd, my blinkvosperd,
En ek kom om jou te haal.
Want jy het gesê as ek jou wil hê,
Dan moet ek jou kom haal
Op my mooi ryperd,
‘n Blinkvosperd met ‘n splinternuwe saal.
Op my mooi ryperd,
‘n Blinkvosperd met ‘n splinternuwe saal

So ry die trein, so ry die trein   }
Die Kimberley se trein 	       } 2x
Hoor daar hoe stoom hy, stoom hy, stoom hy
Opdraand en afgraand, die Kimberley se trein

Dis julle wat die wind, dis julle wat die wind,
Dis julle wat die wind laat waai.
Dis julle wat die wind, dis julle wat die wind,
Dis julle wat die wind laat waai.

Dis ‘n onderbaadjie, dis ‘n bo-baadjie,
Dis ‘n onderstebo baadjie.
Dis ‘n onderbaadjie, dis ‘n bo-baadjie,
Dis ‘n onderstebo baadjie

Daar’s ‘n wind wat waai, soos hy nou daar waai
Hy waai my jas teen ‘n taiabos vas
Hy waai my hier, en hy waai my daar
Hy waai my hare sommer deurmekaar.
Stadig, stadig oor die klippertjies
Die reën val sulke wonderlike druppeltjies
Dis daar waar die son en die maan ondergaan
Bokka jy moet huis toe gaan
Nee, nee, (nee my dolla nee) x3 
Nee, nee, nee my dolla nee
Ek vry nie met ‘n loskop dolla nie

O, hier’s ek weer in die Roelandstraat
Voor die deur van die magistraat.
O, alla, Basie, wat het ek gemaak?
Toe kry ek nege maande bo in die Roelandstraat.
REFREIN
Japie Mei, en die wind waai in my sy.
Laat staan sulke dinge laat staan (4x)

Die diener kom en hy sê vir my:
Japie, hier, hierso moet jy bly.
O, alla, Basie, wat het ek gemaak?
Toe kry ek nege maande bo in die Roelandstraat.
REFREIN
Japie Mei, en die wind waai in my sy.
Laat staan sulke dinge laat staan (4x)
